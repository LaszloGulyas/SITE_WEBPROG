<!DOCTYPE html>
<html lang="hu">
<head>
    <meta charset="UTF-8">
    <title>Karrier</title>
    <link rel="stylesheet" href="karrier.css">
</head>
<body>
<div class="career-page">
    <div class="career-page-sub">
        <h1 class="title">Kezdetek</h1>
        <p class="text-content">Sokáig nem tudtam mi szeretnék lenni az életben, csak azt hogy pénzt akarok keresni, sokat. Ezért is mentem közgázra és feltételeztem hogy pénzügyön megtanítanak gazdagnak lenni (hát nem). Diploma szerzés után budapesti pozíciókat kezdtem keresni, és végül a Tesco vezetőképző programjában kötöttem ki. Az 1 éves program alatt célzottan arra képeztek ki, hogy áruházvezető legyek. Mivel angol cég, az alapoktól kezdenek mindent, ezért az első 3 hónapban meg kellett tanulnom minden áruházi szakmát a halbontástól a kenyérsütésig. Ez idő alatt hotelekben laktam és az ország különböző Tesco áruházaiban dolgoztam hol 1-2 hetet hol hónapokat.</p>
        <p class="text-content">A program sikeres elvégzése után éles váltás következett, és a budaörsi HQ-ban kezdtem el dolgozni. Számos pozícióm volt, évente kaptam nagyobb felelősséget. 2 év után nemzetközi csapatot vezettem cseh és lengyel kollégákkal. 4 év után nagyobb kihívásokra vágytam és csatlakoztam a MOL pénzügyi csapatához. Itt egy 3 éves stratégiai programot kellett végig vinnem amiben pénzügyi és IT projektek voltak főként.</p>
        <p class="text-content">2 év eltelte után elkezdtek jönni a sikerek, és közben mégis azt éreztem, hogy más jellegű kihívásokra vágyok. Otthon esténként unalmamban integrál számításokat csináltam, amit nem igazán értettek a környezetemben miért teszek.</p>
    </div>
    <div class="career-page-sub">
        <h1 class="title">Karrier váltás</h1>
        <p class="text-content">2019-ben döntöttem el, hogy a programozás az ami a leginkább közel áll a gondolkozásomhoz és legjobban megmozgatja az agyam. Ez időben már főként csak IT projekteket vezettem és egyre jobban szippantott be magéba az IT világa. Elkezdtem 2019-ben a mérnökinfót, ahol annyira élveztem a programozás jellegű tárgyakat, hogy már jobban lekötött mint a munkám. Mindemellett kevésnek is éreztem, mert kevés prog tárgyunk volt az első félévekben. Ezért elkezdtem online kurzusokat csinálni ami kimondottan Java fejlesztésre irányultak.</p>
        <p class="text-content">2020-ban minden összeállt, mikor a munkahelyemen a transzformációs program már majdnem a végénél volt és eljött a pandémia (távoktatás / távmunka) időszaka. 2020 nyarán jelentkeztem az általam legjobbnak gondolt coder bootcampbe, ahol a képzés nappali volt heti 50-60 órában. Mikor felvettek, egyértelmű volt hogy fel kell mondanom a munkahelyemen. Szeptembertől elkezdtem heti 80-90 órában programozással foglalkozni. Hamar rájöttem, hogy a back-end terület áll hozzám közelebb, ezért főként Java/Spring technológiákat tanultam. De beleástam magam a front-end világába is, főként TS/Angular framework-be a szokásos HTML/CSS/JS mellett.</p>
        <p class="text-content">Sikeres vizsgák után 2021 márciusban elkezdtem interjúzni fejlesztői pozíciókra és gyakorlatilag 2 hét alatt 3 állásajánlatot kaptam. Nagy szerencsém volt az időzítéssel, mert a covid által okozott extra erőforrás igény az IT szektorban most kezdett kiteljesedni. Jelenleg Junior Software Engineer pozícióban dolgozok, még csak pár hónapja igaz, de nagyon szeretem.</p>
    </div>
    <div class="career-page-sub">
        <h1 class="title">Jövőbeli tervek</h1>
        <p class="text-content">Az egyetem elvégzése után szeretnék külföldön dolgozni néhány évet senior fejlesztőként. Utána vagy startup-ot szeretnék indítani és saját ötleteket megvalósítani, vagy maradok a nagyvállalati vonalon és management vonalon fejlődni CTO pozícióig.</p>
    </div>
</div>
</body>
</html>
